Een eenvoudige oproepblokkeringsapp om ongewenste oproepen mee te blokkeren. De app werkt op basis van een door de gemeenschap samengestelde databank.

<b>Kenmerken:</b>

* Maakt gebruik van een offline-databank.
* Blokkeert automatisch oproepen met een negatieve beoordeling (optioneel).
* Lokale zwarte lijst, met ondersteuning voor jokertekens.
* Toont een melding met informatie over het telefoonnummer (beoordeling, aantal recensies, categorie) tijdens inkomende oproepen (optioneel).
* Automatisch verhogende/delta-databankupdates (optioneel).
* Bekijk online-recensies over telefoonnummers van inkomende oproepen (aangeboden door een externe dienst).
* Geavanceerde blokkeermodus voor het blokkeren van oproepen op Android 7 en hoger voordat de telefoon overgaat (dit dient handmatig te worden ingeschakeld in de instellingen).

<b>Uitleg:</b>

* Installeer en open de app.
* De optie om oproepinformatiemeldingen te tonen is standaard ingeschakeld, dus vraagt de app om telefoon-gerelateerde rechten.
* Na de eerste keer opstarten vraagt de app om de hoofddatabank te downloaden zodat alle appfuncties kunnen worden gebruikt. Bevestig het downloaden.
* Vink in het menu de optie 'Databank automatisch bijwerken' aan (aanbevolen) om dagelijkse databankupdates te installeren (dit zijn verhogende/delta-updates, dus kosten ze nauwelijks data).
* Vink de optie 'Blokkeren op basis van beoordeling' aan om oproepen met een negatieve beoordeling automatisch te blokkeren.
* Als je niet wilt dat je contactpersonen worden aangemerkt als onbekenden, kun je de optie 'Contactpersonen uitlezen' aanvinken.
* Hierna zou alles moeten werken als een trein (maar vergeet niet de rest van de instellingen op het instellingenscherm te bekijken). Veel plezier!

Bekijk voor meer informatie de <a href="https://gitlab.com/xynngh/YetAnotherCallBlocker/-/blob/master/FAQ.md">veelgestelde vragen</a>.

De hoofddatabank wordt opgehaald uit de <a href="https://gitlab.com/xynngh/YetAnotherCallBlocker_data">GitLab-repo</a>.
<b>Databankupdates en gedetailleerde recensies worden opgehaald van externe servers.</b>
Er wordt geen herleidbare gebruikersinformatie verzonden (behalve informatie over telefoonnummers uit de databank).

Tranquille is nog steeds in ontwikkeling - iedere hulp wordt gewaardeerd!

''NonFreeNet:'' deze externe dienst is niet open source.
